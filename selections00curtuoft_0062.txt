50 SELECTIONS FROM

cenaverant, egredi. Abierant ceteri. Clitus ultimus
sine lumine exibat. Quem rex, quisnam esset, inter-
rogat. Eminebat etiam in voce sceleris, quod parabat,
atrocitas. Et ille, iam non suae, sed regis irae memor,

20 Clitum esse et de convivio exire respondit. Haec
dicentis latus hasta transfixit morientisque sanguine
adspersus, ‘I nunc,' inquit, ‘ad Philippum et Par-
menionem et Attalum.’

55. Alexander& penitens-e.

Male humanis ingeniis natura consuluit, quod
plerumque non futura, sed transacta perpendimus.
Quippe rex, postquam ira mente decesserat, etiam
ebrietate discussa magnitudinem facinoris sera aesti-

5 matione perspexit. Videbat, tunc immodica libertate
abusum, sed alioqui egregium bello virum et, nisi
erubesceret fateri, servatorem sui occisum. Detest-
abile carnificis ministerium occupaverat rex, verborum
licentiam, quae vino poterat inputari, nefanda caede

10 ultus. Manabat toto vestibulo cruor paulo ante con-
vivae: vigiles attoniti et stupentibus similes procul
stabant liberioremque paenitentiam solitudo exciebat.
Ergo hastam ex corpore iacentis evolsam retorsit in
semet: iamque admoverat pectori, cum advolant

15 vigiles et repugnanti e manibus extorquent adlevatum-
que in tabernaculum deferunt. Ille humi prostraverat
corpus gemitu eiulatuque miserabili totam personans

