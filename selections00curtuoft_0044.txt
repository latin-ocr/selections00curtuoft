32 SELECTION S FROM

orbis imperium fatis sibi destinaretur, Vatesque, in
adulationem conpositus, terrarum omnium rectorem
fore ostendit.

36. The flatterz'ns] oracla.

Post haec institit quaerere, an omnes parentis sui
interfectores poenas dedissent. Sacerdos parentem
eius negat ullius scelere posse violari, Philippi autem
omnes luisse supplicia: adiecit, invictum fore, donec

5 excederet ad deos, Sacrificio deinde facto dona et
sacerdotibus et deo data sunt permissumque amicis, â€™
ut ipsi quoque consulerent Iovem. Nihil amplius
quaesierunt quam, an auctor esset sibi divinis hono-
ribus colendi suum regem. Hoc quoque acceptum

10 fore Iovi vates respondent. Vera et salubri aestima-
tione pensanti fidem oraculi vana profecto responsa ei
videri potuissent: sed fortuna, quos uni sibi credere
coegit, magna ex parte avidos gloriae magis quam
capaces facit. Iovis igitur filium se non solum ap-

15 pellari passus est, sed etiam iussit rerumque gestarum
famam, dum augere vult tali appellatione, corrupit.
Et Macedones, adsueti quidem regio imperio, sed in
maiore libertatis umbra quam ceterae gentes, immor-
talitatem adfectantem contumacius, quam aut ipsis

20 expediebat aut regi, aversati sunt. Sed haec suo
quaeque tempori reserventur: nunc cetera exequi
pergam.

